---
layout: blog.pug
date: 2025-05-29
pageTitle: La cultura precede la legge
pageDescription: CrHack Lab F4D's blog
pageLang: it
lunr: false
---

#### I protagonisti e i luoghi della tutela in Umbria. Umberto Gnoli e Spello 
*Le buone sinergie che creano valore aggiunto.* 

Fare e promuovere la cultura oggi è una missione. Il **Ministero della Cultura \- [Direzione Generale Educazione, ricerca e istituti culturali](https://dgeric.cultura.gov.it/),** instancabilmente incentiva e promuove le iniziative che riescono a creare valore e contributi significativi agli ambiti di studio su Arte e Patrimonio culturale. E lo fa \- in questo caso \- finanziando attraverso la misura “Convegni \- Circolare n. 69 del 05/12/2023”, attori esterni come noi di CRHACK LAB FOLIGNO 4D che, al pari, lavoriamo per portare il nostro contributo di valorizzazione del Patrimonio Culturale, attraverso le nuove tecnologie digitali, in qualità di strumenti educativi e di diffusione della Cultura.		

Questa seconda giornata internazionale di studi, nasce quindi dalla collaborazione tra la Soprintendenza Archeologia Belle Arti e Paesaggio dell’Umbria e la nostra organizzazione di volontariato, con la partecipazione del Comune di Spello, della Diocesi di Foligno e di tutte le istituzioni da cui provengono i relatori intervenuti, per omaggiare la figura emblematica di Umberto Gnoli, con l’intento di mettere in luce il suo contributo nel campo dell'arte e della museologia, ma anche di stimolare l'interesse e la ricerca futura su questi temi.

Il prestigioso simposio di studiosi che si è tenuto nella Sala dell’Editto a Spello il 12 Dicembre 2024, è stato per il CRHACK LAB F4D un’occasione unica per scoprire la storia dello Gnoli storico dell’arte e soprintendente e restituire i risultati del Convegno e della materia accademica trattata, sotto forma di materia divulgativa e digitale. Per l’occasione infatti abbiamo realizzato una **piattaforma** digitale e sociale in **Realtà Virtuale** che potrà essere raggiunta e scoperta in modo semplice ed accessibile da parte dei giovani che potranno così scoprire il valore e il piacere della storia dell’arte attraverso il valore e il piacere del digitale. Un contenitore dove approfondire i temi trattati, gli studi e gli interventi che si sono svolti in presenza durante la giornata. Per noi è stato un onore poter organizzare un così prestigioso evento su richiesta del Ministero della Cultura \- [Direzione Generale Educazione, ricerca e istituti culturali](https://dgeric.cultura.gov.it/) e contribuire, con la nostra *expertise* sulle nuove tecnologie digitali, a restituire la materia accademica in una forma fruibile digitalmente e che rimarrà nel tempo. Un arricchimento per tutti. 

